<!DOCTYPE html>
<html>
<head>
  <meta charset="utf-8">
  
  <title>Branko Ćopić | Poezija</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="Јежева кућица СЛАВНИ ЛОВАЦ По шуми, широм, без стазе, путаЈежурка Јежић поваздан лута.Ловом се бави често га виде,с триста копаља на јуриш иде.И вук и медо, па чак и – овца,познају јежа, славнога ло">
<meta property="og:type" content="article">
<meta property="og:title" content="Branko Ćopić">
<meta property="og:url" content="https://branko333.github.io/2020/08/23/copic/index.html">
<meta property="og:site_name" content="Poezija">
<meta property="og:description" content="Јежева кућица СЛАВНИ ЛОВАЦ По шуми, широм, без стазе, путаЈежурка Јежић поваздан лута.Ловом се бави често га виде,с триста копаља на јуриш иде.И вук и медо, па чак и – овца,познају јежа, славнога ло">
<meta property="og:locale">
<meta property="og:image" content="https://branko333.github.io/poezija/2020/08/23/copic/branko-copic.jpg">
<meta property="article:published_time" content="2020-08-23T18:24:24.000Z">
<meta property="article:modified_time" content="2020-08-23T16:32:59.607Z">
<meta property="article:author" content="Branko">
<meta name="twitter:card" content="summary">
<meta name="twitter:image" content="https://branko333.github.io/poezija/2020/08/23/copic/branko-copic.jpg">
  
    <link rel="alternate" href="/poezija/atom.xml" title="Poezija" type="application/atom+xml">
  
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  

  <link rel="stylesheet" href="https://maxcdn.bootstrapcdn.com/bootstrap/3.3.6/css/bootstrap.min.css" integrity="sha384-1q8mTJOASx8j1Au+a5WDVnPi2lkFfwwEAa8hDDdjZlpLegxhjVME1fgjWPGmkzs7" crossorigin="anonymous">

  <link rel="stylesheet" href="https://maxcdn.bootstrapcdn.com/font-awesome/4.5.0/css/font-awesome.min.css" integrity="sha384-XdYbMnZ/QjLh6iI4ogqCTaIjrFk87ip+ekIjefZch0Y+PvJ8CDYtEs1ipDmPorQ+" crossorigin="anonymous">

  
<link rel="stylesheet" href="/poezija/css/styles.css">

  

<meta name="generator" content="Hexo 5.1.1"></head>

<body>
  <nav class="navbar navbar-inverse">
  <div class="container">
    <!-- Brand and toggle get grouped for better mobile display -->
    <div class="navbar-header">
      <button type="button" class="navbar-toggle collapsed" data-toggle="collapse" data-target="#main-menu-navbar" aria-expanded="false">
        <span class="sr-only">Toggle navigation</span>
        <span class="icon-bar"></span>
        <span class="icon-bar"></span>
        <span class="icon-bar"></span>
      </button>
      
    </div>

    <!-- Collect the nav links, forms, and other content for toggling -->
    <div class="collapse navbar-collapse" id="main-menu-navbar">
      <ul class="nav navbar-nav">
        
          <li><a class=""
                 href="/poezija/index.html">Home</a></li>
        
          <li><a class=""
                 href="/poezija/archives/">Archives</a></li>
        
      </ul>

      <!--
      <ul class="nav navbar-nav navbar-right">
        
          <li><a href="/atom.xml" title="RSS Feed"><i class="fa fa-rss"></i></a></li>
        
      </ul>
      -->
    </div><!-- /.navbar-collapse -->
  </div><!-- /.container-fluid -->
</nav>

  <div class="container">
    <div class="blog-header">
  <h1 class="blog-title">Poezija</h1>
  
</div>

    <div class="row">
        <div class="col-sm-8 blog-main">
          <article id="post-copic" class="article article-type-post" itemscope itemprop="blogPost">

  <header class="article-header">
    
  
    <h1 class="article-title" itemprop="name">
      Branko Ćopić
    </h1>
  


  </header>

  <div class="article-meta">
    <div class="article-datetime">
  <a href="/poezija/2020/08/23/copic/" class="article-date"><time datetime="2020-08-23T18:24:24.000Z" itemprop="datePublished">2020-08-23</time></a>
</div>

    
    

  </div>
  <div class="article-inner">

    <div class="article-entry" itemprop="articleBody">
      
        <img src="/poezija/2020/08/23/copic/branko-copic.jpg" class="" title="Branko Ćopić">

<p><strong>Јежева кућица</strong></p>
<p>СЛАВНИ ЛОВАЦ</p>
<p>По шуми, широм, без стазе, пута<br>Јежурка Јежић поваздан лута.<br>Ловом се бави често га виде,<br>с триста копаља на јуриш иде.<br>И вук и медо, па чак и – овца,<br>познају јежа, славнога ловца.<br>Јастреб га штује, вук му се склања,<br>змија га шарка по сву ноћ сања.<br>Пред њим дан хода, шири се страва,<br>његовим трагом путује слава.</p>
<p>ЛИЈИНО ПИСМО</p>
<p>Једнога дана, видјели нисмо,<br>Јежић је, кажу, добио писмо.<br>Медено писмо, причао меца,<br>стигло у торби поштара зеца.<br>Адреса кратка, слова к’о јаја:<br>“За друга Јежа<br>На крају гаја”.<br>У писму пише:<br>“Јежурка, брате, сањам те често и<br>мислим на те.<br>Ево ти пишем из камењара гускиним пером.<br>Дивно ли шара!<br>Дођи на ручак у моју логу, пожури само,<br>не жали ногу.<br>Са пуним лонцем и масним брком<br>чекат ћу на те, пожури трком.<br>Њежно те грли медена лица<br>и поздрав шаље лисица Мица”<br>Јеж се весели: – На гозбу, вели,<br>ту шале нема, хајд да се спрема.<br>Јежурка Јежић лукаво шкиљи,<br>прегледа бодље и сваку шиљи.</p>
<ul>
<li>Ако би успут дошло до боја,<br>нек буде спремна обрана моја.</li>
</ul>
<p>КОД ЛИЈИНЕ КУЋЕ</p>
<p>Сунчани круг се у зенит диг’о<br>кад је Јежурка до лије стиг’о.<br>Пред кућом- логом, каменог зида,<br>Јежурка Јежић свој шешир скида,<br>клања се, смјешка, кавалир прави,<br>бираном фразом лисицу здрави:</p>
<ul>
<li>Добар дан, лијо, врлино чиста,<br>клањам се теби, са бодља триста.<br>Нек перје пијетла краси твој дом,<br>кокош нек сједи у лонцу твом!<br>Гускино крило лепеза твоја,<br>а јастук меки паткица која.<br>Живјела вјечно у миру, срећи,<br>никада лавеж не чула псећи.<br>И још ти ово на крају велим:<br>ја сам за ручак трбухом цијелим!<br>Отпоче ручак чаробан, бајни.<br>И јеж и лија од масти сјајни.<br>Јело за јелом само се ниже,<br>Јежурка често здравицу диже:<br>у здравље лије и њене куће,<br>за погибију ловчева Жуће.<br>Ниже се ручак четверосатни,<br>затегну трбух к’о бубањ ратни.</li>
</ul>
<p>НОЋ</p>
<p>Ево и ноћи, над шумом цијелом<br>надви се сутон са модрим велом<br>Промакне само лептири који<br>и вјетар ноћник листове броји.<br>Утихну шума, нестаде граје,<br>мачака дивљих очи се сјаје.<br>Скитница свитац свјетиљку пали,<br>чаробним сјајем путању жали.<br>А сова хукну свој ратни зов:</p>
<ul>
<li>Држ’те се, птице, почиње лов!</li>
</ul>
<p>РАСТАНАК</p>
<p>Јежић се диже, њушкицу брише.<br>-Ја морам кући, доста је више.<br>Добро је било, на страну шала,<br>лисице драга, е, баш ти хвала.<br>-Моја је кућа чврста к’о град,<br>преноћи у њој – Куда ћеш сад?<br>Тако га лија на конак слади<br>а јеж се брани, шта да се ради:<br>-Захваљујем се позиву твом,<br>ал’ ми је дражи мој скромни дом!<br>-Остани куме, лија све гуче,<br>моли га, зове, за руку вуче.<br>Ал’ јеж тврдоглав, оста при свом</p>
<ul>
<li>Дражи је мени мој скромни дом!<br>Шуште и шумом јеж мјери пут,<br>кроз грање мјесец свијетли му пут.<br>Иде јеж, гунђа, док звијезде сјају:</li>
<li>Кућицо моја, најљепши рају!</li>
</ul>
<p>ПОТЈЕРА</p>
<p>Остаде лија, мисли се: – Врага,<br>што му је кућа толико драга?<br>Кад јежи тако жуди за њом,<br>бит’ ће то, богме, богати дом.<br>Још има можда од перја под,<br>печене шеве красе му свод.<br>Та кућа, вјерујем обиљем сја.<br>Поћи ћу, крадом да видим ја.</p>
<p>ВУК</p>
<p>Пожури лија, нечујна сјена,<br>паперје меко нога је њена.<br>Док јури тако уз гробни мук,<br>пред њом на стази, створи се вук.<br>-Гррр, куда журиш, кажи-дер ловцу;<br>можда си негдје пронашла овцу?</p>
<ul>
<li>Идем да дознам – лија све дува -<br>зашто јеж кућу толико чува.<br>-Ех, кућа, трице! – вели вук зао.<br>-Та ја бих своју за јагње дао!<br>Поћи ћу с тобом јер волим шалу,<br>хоћу да видим јежа – будалу!</li>
</ul>
<p>МЕДО</p>
<p>Док јуре даље брзо к’о стријела,<br>срете их медо, пријатељ пчела.</p>
<ul>
<li>Сумњива журба – медо их гледа -<br>можда сте нашли језеро меда?</li>
<li>Не, него машту голица моју,<br>зашто јеж воли кућицу своју.<br>-Кућица, глупост! Моје ми њушке,<br>своју бих дао за гњиле крушке.<br>За сати меда дат’ ћу је сваком!<br>говори медо на јело лаком.<br>-Поћи ћу с вама, јер волим шалу,<br>хоћу да видим јежа – будалу!</li>
</ul>
<p>ДИВЉА СВИЊА<br>Све троје јуре к’о дивља ријека,<br>одједном- ево- каљуга нека.<br>Дивља се свиња у њојзи бања,<br>поспано шкиљи и – јело сања.</p>
<ul>
<li>Хр-њи, јунаци, сумњива трка,<br>негдје се, ваљда боговски крка?!</li>
<li>Поскочи свиња, уз много граје,<br>а вук јој на то одговор даје:<br>-Тражимо разлог, блатњава звијездо,<br>зашто јеж воли рођено гнијездо!<br>-Рођено гнијездо! Тако ми сала,<br>за пола ручка ја бих га дала!<br>Поћи ћу с вама јер волим шалу,<br>хоћу да видим јежа- будалу!</li>
</ul>
<p>ПРЕД ЈЕЖЕВОМ КУЋИЦОМ</p>
<p>Сви јуре сложно ка циљу свом,<br>куда год прођу – прасак и лом!<br>Пристигли јежа, гледе: он стаде<br>крај неке старе букове кладе.<br>Под кладом рупа, тамна и глуха,<br>простирка у њој од лишћа суха.<br>Ту Јежић уђе, плива у срећи,<br>шушти и пипа гдје ли ће лећи.<br>Намјести кревет, од педља дужи,<br>зијевну, па леже и ноге пружи.<br>Сав блажен, сретан, ниже без броја:</p>
<ul>
<li>Кућицо драга, слободо моја!<br>Палато дивна, дрвеног свода,<br>колијевко мека, лиснатог пода,<br>увијек ћу вјеран остати теби,<br>низашто ја те мијењао не би’!<br>У теби живим без бриге, страха<br>и бранит ћу те до задњега даха!</li>
</ul>
<p>ТРИ ГАЛАМЏИЈЕ</p>
<p>Медвјед и свиња и с њима вуја<br>грмнуше громко права олуја:</p>
<ul>
<li>Будало јежу, бодљиви соју,<br>зар тако цијениш страћару своју?!<br>Колиба твоја права је баба,<br>кров ти је труо, простирка слаба.<br>Штенара то је, тијесна и глуха,<br>сигурно у њој имаш и буха!<br>Кућицу такву, хвалишо мали,<br>за ручак добар сваком би дали!<br>Рекоше тако, њих троје, љути,<br>док мудра лија по страни шути.</li>
</ul>
<p>ЈЕЖЕВ ОДГОВОР<br>Диже се Јежић , очи му сјаје,<br>гостима чудним одговор даје:</p>
<ul>
<li>Ма какав био мој родни праг,<br>он ми је ипак мио и драг.<br>Прост је и скроман, али је мој,<br>ту сам слободан и газда свој.<br>Вриједан сам, радим бавим се ловом<br>и мирно живим под својим кровом.<br>То само хуље, носи их враг,<br>за ручак дају свој родни праг!<br>Због тога само, луде вас троје<br>честите куће немате своје.<br>Живите, чујем, од скитње, пљачке<br>и свршит ћете – наопачке!<br>То слуша лија, па суди здраво:<br>-Сад видим и ја, јеж има право!<br>То ре е, клисну једном ћувику,<br>а оно троје дигоше вику:</li>
<li>Јеж нема право, на страну шала:<br>а и ти, лијо, баш си – будала!</li>
</ul>
<p>КРАЈ</p>
<p>Шта даље бјеше, какав је крај?<br>Прича учи то, потанко, знај.<br>Крвника вука, јадна му мајка<br>умлати брзо сељачка хајка.<br>Трапавог меду, ох, куку, леле,<br>до саме смрти изболе пчеле<br>И дивља свиња паде к’о крушка,<br>смаче је зимус ловачка пушка.<br>По шуми данас, без стазе, пута<br>Јежурка Јежић лови и лута.<br>Вјештак и мајстор у послу свом,<br>ради и чува рођени дом.</p>
<hr>
<p><strong>Ježeva kućica</strong></p>
<p>SLAVNI LOVAC</p>
<p>Po šumi, širom, bez staze, puta<br>Ježurka Ježić povazdan luta.<br>Lovom se bavi često ga vide,<br>s trista kopalja na juriš ide.<br>I vuk i medo, pa čak i – ovca,<br>poznaju ježa, slavnoga lovca.<br>Jastreb ga štuje, vuk mu se sklanja,<br>zmija ga šarka po svu noć sanja.<br>Pred njim dan hoda, širi se strava,<br>njegovim tragom putuje slava.</p>
<p>LIJINO PISMO</p>
<p>Jednoga dana, vidjeli nismo,<br>Ježić je, kažu, dobio pismo.<br>Medeno pismo, pričao meca,<br>stiglo u torbi poštara zeca.<br>Adresa kratka, slova k’o jaja:<br>“Za druga Ježa<br>Na kraju gaja”.<br>U pismu piše:<br>“Ježurka, brate, sanjam te često i<br>mislim na te.<br>Evo ti pišem iz kamenjara guskinim perom.<br>Divno li šara!<br>Dođi na ručak u moju logu, požuri samo,<br>ne žali nogu.<br>Sa punim loncem i masnim brkom<br>čekat ću na te, požuri trkom.<br>Nježno te grli medena lica<br>i pozdrav šalje lisica Mica”<br>Jež se veseli: – Na gozbu, veli,<br>tu šale nema, hajd da se sprema.<br>Ježurka Ježić lukavo škilji,<br>pregleda bodlje i svaku šilji.</p>
<ul>
<li>Ako bi usput došlo do boja,<br>nek bude spremna obrana moja.</li>
</ul>
<p>KOD LIJINE KUĆE</p>
<p>Sunčani krug se u zenit dig’o<br>kad je Ježurka do lije stig’o.<br>Pred kućom- logom, kamenog zida,<br>Ježurka Ježić svoj šešir skida,<br>klanja se, smješka, kavalir pravi,<br>biranom frazom lisicu zdravi:</p>
<ul>
<li>Dobar dan, lijo, vrlino čista,<br>klanjam se tebi, sa bodlja trista.<br>Nek perje pijetla krasi tvoj dom,<br>kokoš nek sjedi u loncu tvom!<br>Guskino krilo lepeza tvoja,<br>a jastuk meki patkica koja.<br>Živjela vječno u miru, sreći,<br>nikada lavež ne čula pseći.<br>I još ti ovo na kraju velim:<br>ja sam za ručak trbuhom cijelim!<br>Otpoče ručak čaroban, bajni.<br>I jež i lija od masti sjajni.<br>Jelo za jelom samo se niže,<br>Ježurka često zdravicu diže:<br>u zdravlje lije i njene kuće,<br>za pogibiju lovčeva Žuće.<br>Niže se ručak četverosatni,<br>zategnu trbuh k’o bubanj ratni.</li>
</ul>
<p>NOĆ</p>
<p>Evo i noći, nad šumom cijelom<br>nadvi se suton sa modrim velom<br>Promakne samo leptiri koji<br>i vjetar noćnik listove broji.<br>Utihnu šuma, nestade graje,<br>mačaka divljih oči se sjaje.<br>Skitnica svitac svjetiljku pali,<br>čarobnim sjajem putanju žali.<br>A sova huknu svoj ratni zov:</p>
<ul>
<li>Drž’te se, ptice, počinje lov!</li>
</ul>
<p>RASTANAK</p>
<p>Ježić se diže, njuškicu briše.<br>-Ja moram kući, dosta je više.<br>Dobro je bilo, na stranu šala,<br>lisice draga, e, baš ti hvala.<br>-Moja je kuća čvrsta k’o grad,<br>prenoći u njoj – Kuda ćeš sad?<br>Tako ga lija na konak sladi<br>a jež se brani, šta da se radi:<br>-Zahvaljujem se pozivu tvom,<br>al’ mi je draži moj skromni dom!<br>-Ostani kume, lija sve guče,<br>moli ga, zove, za ruku vuče.<br>Al’ jež tvrdoglav, osta pri svom</p>
<ul>
<li>Draži je meni moj skromni dom!<br>Šušte i šumom jež mjeri put,<br>kroz granje mjesec svijetli mu put.<br>Ide jež, gunđa, dok zvijezde sjaju:</li>
<li>Kućico moja, najljepši raju!</li>
</ul>
<p>POTJERA</p>
<p>Ostade lija, misli se: – Vraga,<br>što mu je kuća toliko draga?<br>Kad ježi tako žudi za njom,<br>bit’ će to, bogme, bogati dom.<br>Još ima možda od perja pod,<br>pečene ševe krase mu svod.<br>Ta kuća, vjerujem obiljem sja.<br>Poći ću, kradom da vidim ja.</p>
<p>VUK</p>
<p>Požuri lija, nečujna sjena,<br>paperje meko noga je njena.<br>Dok juri tako uz grobni muk,<br>pred njom na stazi, stvori se vuk.<br>-Grrr, kuda žuriš, kaži-der lovcu;<br>možda si negdje pronašla ovcu?</p>
<ul>
<li>Idem da doznam – lija sve duva -<br>zašto jež kuću toliko čuva.<br>-Eh, kuća, trice! – veli vuk zao.<br>-Ta ja bih svoju za jagnje dao!<br>Poći ću s tobom jer volim šalu,<br>hoću da vidim ježa – budalu!</li>
</ul>
<p>MEDO</p>
<p>Dok jure dalje brzo k’o strijela,<br>srete ih medo, prijatelj pčela.</p>
<ul>
<li>Sumnjiva žurba – medo ih gleda -<br>možda ste našli jezero meda?</li>
<li>Ne, nego maštu golica moju,<br>zašto jež voli kućicu svoju.<br>-Kućica, glupost! Moje mi njuške,<br>svoju bih dao za gnjile kruške.<br>Za sati meda dat’ ću je svakom!<br>govori medo na jelo lakom.<br>-Poći ću s vama, jer volim šalu,<br>hoću da vidim ježa – budalu!</li>
</ul>
<p>DIVLjA SVINjA<br>Sve troje jure k’o divlja rijeka,<br>odjednom- evo- kaljuga neka.<br>Divlja se svinja u njojzi banja,<br>pospano škilji i – jelo sanja.</p>
<ul>
<li>Hr-nji, junaci, sumnjiva trka,<br>negdje se, valjda bogovski krka?!</li>
<li>Poskoči svinja, uz mnogo graje,<br>a vuk joj na to odgovor daje:<br>-Tražimo razlog, blatnjava zvijezdo,<br>zašto jež voli rođeno gnijezdo!<br>-Rođeno gnijezdo! Tako mi sala,<br>za pola ručka ja bih ga dala!<br>Poći ću s vama jer volim šalu,<br>hoću da vidim ježa- budalu!</li>
</ul>
<p>PRED JEŽEVOM KUĆICOM</p>
<p>Svi jure složno ka cilju svom,<br>kuda god prođu – prasak i lom!<br>Pristigli ježa, glede: on stade<br>kraj neke stare bukove klade.<br>Pod kladom rupa, tamna i gluha,<br>prostirka u njoj od lišća suha.<br>Tu Ježić uđe, pliva u sreći,<br>šušti i pipa gdje li će leći.<br>Namjesti krevet, od pedlja duži,<br>zijevnu, pa leže i noge pruži.<br>Sav blažen, sretan, niže bez broja:</p>
<ul>
<li>Kućico draga, slobodo moja!<br>Palato divna, drvenog svoda,<br>kolijevko meka, lisnatog poda,<br>uvijek ću vjeran ostati tebi,<br>nizašto ja te mijenjao ne bi’!<br>U tebi živim bez brige, straha<br>i branit ću te do zadnjega daha!</li>
</ul>
<p>TRI GALAMDžIJE</p>
<p>Medvjed i svinja i s njima vuja<br>grmnuše gromko prava oluja:</p>
<ul>
<li>Budalo ježu, bodljivi soju,<br>zar tako cijeniš straćaru svoju?!<br>Koliba tvoja prava je baba,<br>krov ti je truo, prostirka slaba.<br>Štenara to je, tijesna i gluha,<br>sigurno u njoj imaš i buha!<br>Kućicu takvu, hvališo mali,<br>za ručak dobar svakom bi dali!<br>Rekoše tako, njih troje, ljuti,<br>dok mudra lija po strani šuti.</li>
</ul>
<p>JEŽEV ODGOVOR<br>Diže se Ježić , oči mu sjaje,<br>gostima čudnim odgovor daje:</p>
<ul>
<li>Ma kakav bio moj rodni prag,<br>on mi je ipak mio i drag.<br>Prost je i skroman, ali je moj,<br>tu sam slobodan i gazda svoj.<br>Vrijedan sam, radim bavim se lovom<br>i mirno živim pod svojim krovom.<br>To samo hulje, nosi ih vrag,<br>za ručak daju svoj rodni prag!<br>Zbog toga samo, lude vas troje<br>čestite kuće nemate svoje.<br>Živite, čujem, od skitnje, pljačke<br>i svršit ćete – naopačke!<br>To sluša lija, pa sudi zdravo:<br>-Sad vidim i ja, jež ima pravo!<br>To re e, klisnu jednom ćuviku,<br>a ono troje digoše viku:</li>
<li>Jež nema pravo, na stranu šala:<br>a i ti, lijo, baš si – budala!</li>
</ul>
<p>KRAJ</p>
<p>Šta dalje bješe, kakav je kraj?<br>Priča uči to, potanko, znaj.<br>Krvnika vuka, jadna mu majka<br>umlati brzo seljačka hajka.<br>Trapavog medu, oh, kuku, lele,<br>do same smrti izbole pčele<br>I divlja svinja pade k’o kruška,<br>smače je zimus lovačka puška.<br>Po šumi danas, bez staze, puta<br>Ježurka Ježić lovi i luta.<br>Vještak i majstor u poslu svom,<br>radi i čuva rođeni dom.</p>

      
    </div>

    
      

    

    <footer class="article-footer">
      <a data-url="https://branko333.github.io/2020/08/23/copic/" data-id="cke7b8t3500020lhm3i57dayc" class="article-share-link">
        <i class="fa fa-share"></i> Share
      </a>
      
      

    </footer>
  </div>
  
    
<ul id="article-nav" class="nav nav-pills nav-justified">
  
  <li role="presentation">
    <a href="/poezija/2020/08/23/puskin/" id="article-nav-older" class="article-nav-link-wrap">
      <i class="fa fa-chevron-left pull-left"></i>
      <span class="article-nav-link-title">Aleksandar Sergejevič Puškin</span>
    </a>
  </li>
  
  
</ul>


  
</article>




        </div>
        <div class="col-sm-3 col-sm-offset-1 blog-sidebar">
          
  <div class="sidebar-module sidebar-module-inset">
  <h4>About</h4>
  <p>Etiam porta <em>sem malesuada magna</em> mollis euismod. Cras mattis consectetur purus sit amet fermentum. Aenean lacinia bibendum nulla sed consectetur.</p>

</div>


  


  


  

  
  <div class="sidebar-module">
    <h4>Archives</h4>
    <ul class="sidebar-module-list"><li class="sidebar-module-list-item"><a class="sidebar-module-list-link" href="/poezija/archives/2020/08/">avgust 2020</a><span class="sidebar-module-list-count">3</span></li></ul>
  </div>



  
  <div class="sidebar-module">
    <h4>Recents</h4>
    <ul class="sidebar-module-list">
      
        <li>
          <a href="/poezija/2020/08/23/copic/">Branko Ćopić</a>
        </li>
      
        <li>
          <a href="/poezija/2020/08/23/puskin/">Aleksandar Sergejevič Puškin</a>
        </li>
      
        <li>
          <a href="/poezija/2020/08/23/santic/">Aleksa Šantić</a>
        </li>
      
    </ul>
  </div>



        </div>
    </div>
  </div>
  <footer class="blog-footer">
  <div class="container">
    <div id="footer-info" class="inner">
      &copy; 2020 Branko<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>

  

<script src="https://ajax.googleapis.com/ajax/libs/jquery/2.1.4/jquery.min.js" integrity="sha384-8gBf6Y4YYq7Jx97PIqmTwLPin4hxIzQw5aDmUg/DDhul9fFpbbLcLh3nTIIDJKhx" crossorigin="anonymous"></script>

<script src="https://maxcdn.bootstrapcdn.com/bootstrap/3.3.6/js/bootstrap.min.js" integrity="sha384-0mSbJDEHialfmuBBQP6A4Qrprq5OVfW37PRR3j5ELqxss1yVqOtnepnHVP9aJ7xS" crossorigin="anonymous"></script>




<script src="/poezija/js/script.js"></script>


</body>
</html>
